<div class="page" style="text-align: right;" dir="rtl">
<p style="text-align: justify;"><span style="font-family: tahoma,arial;"><strong>آموزش کلی و تصویری استفاده از نرم افزار:</strong><br /> <br /> <span style="color: #ff0000;"><strong>لینک و طریقه ی دانلود:</strong></span><br /> </span></p>
<p style="text-align: justify;"><span style="font-family: tahoma,arial;">لینک چیست؟ لینک ها آدرس فایل های شما در اینترنت هستند همانطور که شما برای پیدا کردن یک شخص نیاز به ادرس وی دارید برای پیدا کردن یک فایل از آهنگ یا فیلم در اینترنت نیاز به ادرس اینترنتی ان فایل دارید که به زبان عامیانه بهش میگیم لینک.<br /> هنگامی که در مرورگر در حال وب گردی هستید و میخواهید چیزی را دانلود کنید.دانلود کردن یعنی ذخیره کردن فایل از اینترنت روی گوشی یا کامپیوتر شما.... این فایل میتونه آهنگ، عکس، یا فیلم یا نرم افزار یا هرچیز دیگری باشه.....</span></p>
<p style="text-align: justify;"><span style="font-family: tahoma,arial;">برای مثال سایت http://p30download.com یک سایت دانلود رایگان هست که شما میتونید هرچیزی که دنبالش میگردید رو از توش دانلود کنید.معمولاً چیزی که بخواهید رو میتونید از توی گوگل جستجو کنید و گوگل شمارو به سایت دانلود مورد نظر هدایت میکنه... مثلاً توی گوگل جستجو کنید "دانلود بازی موبایل" من در تصویر زیر بعد از باز کردن یکی از فایل ها محل دانلود لینک رو به شما نشان میدم که با گزینه های دانلود مشخص شده:</span></p>
<p style="text-align: justify;">&nbsp;</p>
<p style="text-align: center;"><a href="http://framesoft.ir/Learning/ImageAndroid/13" target="_blank"><span style="font-family: tahoma,arial;"><img style="display: block; margin-left: auto; margin-right: auto;" src="http://framesoft.ir/Learning/ImageAndroid/13" alt="" width="350" height="560" /></span></a><strong><span style="color: #ff0000;">برای بزرگنمایی روی تصویر کلیک کنید.</span></strong></p>
<p style="text-align: justify;">با کلیک کردن روی لینک دانلود شما وارد نرم افزار دانلود منیجر آگرین برای دانلود فایل مورد نظر میشید.</p>
<p style="text-align: justify;"><span style="font-family: tahoma,arial;">از چند روش میتوانید لینک مورد نظر خود را با مدیریت دانلود آگرین دانلود کنید:</span></p>
<p style="text-align: justify;"><span style="font-family: tahoma,arial;"><br /> <span style="color: #ff0000;">الف)</span> روی لینک مورد نظر کلیک کنید سپس نرم افزار را با آگرین دانلود منیجر باز کنید اگر نسخه ی قدیمی اندروید 2.2 یا 2.3 و ... دارید روی گزینه باز یا Open در مرورگر خود <span style="color: #ff0000;">بزنید</span> و گزینه دانلود را <span style="color: #ff0000;">نزنید</span> تا لینک با اگرین دانلود شود.در اندروید های نسخه ی بالاتر شما براحتی میتوانید روی آیکن آگرین پس از کلیک روی لینک، کلیک کنید.</span></p>
<p style="text-align: justify;"><span style="font-family: tahoma,arial;"><br /> <span style="color: #ff0000;">ب)</span> تاچ و انگشت خود را روی لینک نگه داشته سپس گزینه اشتراک گذاری یا Share را بزنید سپس نرم افزار آگرین را انتخاب کنید.</span></p>
<p style="text-align: justify;"><span style="font-family: tahoma,arial;"><br /> <span style="color: #ff0000;">ج)</span> تاچ و انگشت خود را روی لینک نگه داشته و گزینه کپی آدرس URL رو بزنید (دقت کنید که ادرس مرورگر رو اون بالا کپی نکنید بلکه توی سایت مورد نظر روی لینک دانلود انگشت رو نگه داشته باشید تا منوی کپی باز بشه) سپس وارد نرم افزار بشید و گزینه دوم Add Link یا درج لینک رو انتخاب کنید و در کادر متن اول لینک خودتون رو پیست کنید به این صورت که روی کادر متن اول انگشت رو نگه داشته و گزینه جایگذاری رو بزنید.سپس اگر گروه خاصی درج کردید و میخواهید که لینک خود را در ان گروه ذخیره کنید میتوانید گروه خود را از لیست انتخاب کنید و در قسمت اخر که محل ذخیره فایل هست که به صورت پیشفرض روی پوشه ی دانلود های شما انتخاب شده میتونید محل ذخیره ی دانلود رو هم انتخاب کنید.سپس در انتها میتونید لینک رو درج کنید با زدن دکمه ی Add یا شروع دانلود کنید با گزینه Play لینک خودتون رو دانلود کنید که در ادامه مفصل تر توضیح داده خواهد شد.<br /></span></p>
<p style="text-align: justify;">&nbsp;</p>
<p style="text-align: justify;"><strong><span style="font-family: tahoma,arial; color: #ff6600;">منوی نرم افزار:</span></strong></p>
<p style="text-align: justify;">&nbsp;</p>
<p><a href="http://framesoft.ir/Learning/ImageAndroid/0" target="_blank"><span style="font-family: tahoma,arial;"><img style="display: block; margin-left: auto; margin-right: auto;" src="http://framesoft.ir/Learning/ImageAndroid/0" alt="" width="350" height="275" /></span></a></p>
<p style="text-align: justify;"><span style="font-family: tahoma,arial;"><br /> وقتی وارد نرم افزار بشید منوی بالا رو میبینید که ما یکی یکی این منو ها رو برای شما توضیح میدیم که کاربردشون چیست.</span></p>
<p style="text-align: justify;"><span style="color: #ff6600;"><strong><span style="font-family: tahoma,arial;">منوی دانلود ها:</span></strong></span></p>
<p style="text-align: justify;"><span style="font-family: tahoma,arial;">وقتی روی این منو کلیک کنید لیست دانلود هایی که قبلاً اضافه کرده بودید رو میبینید.اگر برای اولین بار وارد این منو بشید لیست خالی ای رو میبینید...وقتی لینک های خودتون رو به دانلود منیجر اضافه کنید لیست لینک ها به دانلود منیجر اضافه خواهند شد.برای مثال من جهت آزمایش لیست زیر رو به دانلود منیجر اضافه کردم:</span></p>
<p style="text-align: justify;">&nbsp;</p>
<p><a href="http://framesoft.ir/Learning/ImageAndroid/14" target="_blank"><span style="font-family: tahoma,arial;"><img style="display: block; margin-left: auto; margin-right: auto;" src="http://framesoft.ir/Learning/ImageAndroid/14" alt="" width="350" height="560" /></span></a></p>
<p style="text-align: justify;">همانطور که مشاهده میکنید برخی لینک ها رنگشون قرمز هست برخی آبی و برخی از اونا هم سبز هستند.</p>
<p style="text-align: justify;"><strong><span style="color: #3366ff;">لینک های آبی</span></strong> لینک هایی هستند که شما با کلیک (انگشت) اونارو انتخاب میکنید.شما میتونید چند لینک همزمان رو انتخاب کنید.</p>
<p style="text-align: justify;"><strong><span style="color: #ff0000;">لینک های قرمز</span></strong> لینک هایی هستند که با خطا مواجه می شن (که در جلوتر آموزش علت خطا ها و مشاهده ی خطا ها رو توضیح میدیم)</p>
<p style="text-align: justify;"><strong><span style="color: #008000;">لینک های سبز رنگ</span></strong> لینک هایی هستند که دانلود اونا و دریافت اونا از اینترنت تکمیل شده و شما میتونید فایل خودتون رو استفاده کنید.</p>
<p style="text-align: justify;">&nbsp;</p>
<p style="text-align: justify;"><strong><span style="color: #3366ff;">در پایین صفحه شما دکمه های زیر رو میبینید:</span></strong></p>
<p style="text-align: justify;"><strong><span style="color: #ff0000;">شروع:</span></strong> این گزینه لینک هایی که انتخاب کردید رو شروع می کنه یعنی باعث میشه که لینک های شما شروع کنن به دانلود شدن... نرم افزار آگرین وقتی لینک ها رو دانلود میکنه که شما گزینه ی شروع رو بزنید.مثلاً شما دو تا لینک رو انتخاب میکنید با انگشت سپس گزینه ی شروع فعال میشه و میتونید دانلود کنید.</p>
<p style="text-align: justify;"><strong><span style="color: #ff0000;">ایست:</span> </strong>با این گزینه شما میتونید چند لینک رو که انتخاب کردید رو ایست بزنید و دانلودش رو متوقف کنید.شما بعداً میتونید با زدن گزینه ی شروع لینکهاتون رو از ادامه دانلود کنید.این روند مثل کپی کردن فایل ها و اهنگ ها از توی فلش مموری به کامپیوتر یا بلوتوث کردن میمونه که شما فایل ها رو از طریق اینترنت دانلود میکنید و تا تکمیل نشه قابل استفاده نیست.</p>
<p style="text-align: justify;"><strong><span style="color: #ff0000;">حذف:</span> </strong>شما میتونید چند لینک که انتخاب کردید رو حذف کنید.در صورت حذف، لینک ها قابل بازگشت نیستند و محتوای دانلود شده پاک میشه ولی اگر لینک شما تکمیل شده باشه فایل دانلود شده حذف نمیشه تنها لینک شما از لیست حذف میشه.</p>
<p style="text-align: justify;"><strong><span style="color: #ff0000;">انتخاب همه:</span> </strong>با این گزینه شما میتونید همه ی لینک ها رو انتخاب کنید یا از حالت انتخاب خارج کنید... زمانی کاربرد داره که شما میخواهید همه ی لینک هایی که شروع کرده بودید رو به یکباره ایست بزنید... نیازی نیست یکی یکی اونارو انتخاب کنید... از گزینه ی انتخاب همه استفاده میکنید.</p>
<p style="text-align: justify;"><strong><span style="color: #ff0000;">حذف تکمیلی ها:</span> </strong>با این گزینه شما لینک های سبز رنگ و تکمیل شده رو از توی لیستتون پاک میکنید.</p>
<p style="text-align: justify;"><strong><span style="color: #ff0000;">دانلود ترتیبی:</span> </strong>این گزینه به شما اجازه میده تا لینک هایی که در لیست اضافه کردید رو به صورت ترتیبی دانلود کنید.این گزینه مزیت های زیادی داره... وقتی شما چند لینک رو با هم دانلود کنید سرعت گوشیتون پایین میاد چون پردازش زیادی انجام میشه ولی وقتی یکی پس از دیگری لینک ها رو دانلود کنید باعث میشه از حافظه ی گوشیتون به درستی استفاده بشه... شما میتونید چند لینک رو انتخاب کنید مثلا 5 تا سپس دانلود ترتیبی رو بزنید این گزینه برای شما لینک ها رو یکی یکی به ترتیب دانلود میکنه.... ترتیب لینک ها به انتخاب های شما بستگی داره... هر کدوم رو که زودتر از بقیه انتخاب کنید زود تر از بقیه هم دانلود میشه.زمانی که از دانلود ترتیبی استفاده میکنید نمی تونید از دانلود و ایست به صورت دستی استفاده کنید.</p>
<p style="text-align: justify;">&nbsp;</p>
<p style="text-align: justify;"><strong><span style="font-family: tahoma,arial; color: #3366ff;">منوی لینک ها و استفاده از لینک های تکمیل شده یا خطا داده شده:</span></strong></p>
<p style="text-align: justify;"><span style="font-family: tahoma,arial;">وقتی لینکی تکمیل شد یا خطا داده شد شما میتونید با منوی کلیک از گزینه های وارد شده در نرم افزار استفاده کنید.به این صورت که انگشت رو روی لینک مورد نظر نگه دارید تا منوی زیر باز بشه:</span></p>
<p style="text-align: justify;"><span style="font-family: tahoma,arial;"><a href="http://framesoft.ir/Learning/ImageAndroid/1" target="_blank"><span style="font-family: tahoma,arial;"><img style="display: block; margin-left: auto; margin-right: auto;" src="http://framesoft.ir/Learning/ImageAndroid/1" alt="" width="350" height="560" /></span></a></span></p>
<p style="text-align: justify;"><strong><span style="font-family: tahoma,arial;">شما در منوی بالا گزینه های زیر رو میبینید که ما اونارو توضیح میدیم:</span></strong></p>
<p style="text-align: justify;"><span style="font-family: tahoma,arial;"><strong><span style="color: #ff0000;">باز کردن فایل:</span></strong> وقتی لینکی تکمیل و سبز رنگ شد شما میتونید از فایلتون استفاده کنید. با انتخاب این گزینه فایل مورد نظر برای شما باز میشه و شما میتونید با نرم افزار مورد نظر فایل رو مشاهده یا نصب کنید... دقت کنید اگر نرم افزاری برای اجرای این فایل روی سیستم شما نصب نباشه باید اونو نصب کنید وگرنه با خطای "نرم افزاری برای اجرای این فایل یافت نشد" رو برو خواهید شد.برای اینکار شما باید ببینید که پسوند فایل شما چیه؟پسوند های فایل در انتهای نام فایل ها نوشته و مشخص میشن... مثلاً mp3 یا mp4 یا apk و... اگر با خطای بالا روبرو شدید ببینید که پسوند فایل شما چیه و توی گوگل دنبال نرم افزاری برای گوشی خودتون بگردید که بتونید باهاش اون فایل رو باز کنید.</span></p>
<p style="text-align: justify;"><span style="font-family: tahoma,arial;"><strong><span style="color: #ff0000;">باز کردن محل ذخیره ی فایل:</span></strong> این گزینه به شما این امکان رو میده که محل ذخیره ی فایل دانلود شده رو توی گوشی خودتون ببینید... اگر با خطای خاصی مواجه شدید نرم افزار ES File Explorer رو نصب کنید.<br /></span></p>
<p style="text-align: justify;"><span style="font-family: tahoma,arial;"><strong><span style="color: #ff0000;">تغییر محل ذخیره:</span></strong> این گزینه به شما این امکان رو میده که تا زمانی که فایل شما تکمیل نشده محل دانلود اون رو به جایی که خودتون میخواهید تغییر بدید.<br /></span></p>
<p style="text-align: justify;"><span style="font-family: tahoma,arial;"><strong><span style="color: #ff0000;">ارسال فایل:</span></strong> این گزینه فایل دانلود شده ی شما رو به نرم افزار های دیگه به اشتراک میذاره... برای مثال شما میتونید عکسی که دانلود کردید رو به وایبر یا لاین یا واتس اپ و ... اشتراک گذاری کنید...</span></p>
<p style="text-align: justify;"><span style="font-family: tahoma,arial;"><strong><span style="color: #ff0000;">نمایش جزئیات:</span></strong> این گزینه به شما این امکان رو میده که بتونید جزئیات یک فایل در حال دانلود رو مشاهده کنید.مثلاً اینکه ایا این فایل قابلیت توقف دارد یا خیر؟ چقدر زمان باقی مانده است تا فایل تکمیل شود؟ تعداد اتصال ها و جزئیات اتصال های لینک های خودتون رو میتونید در این گزینه ببینید... سرعت دانلود و حجم فایل و حجم دانلود شده هم در این گزینه قابل مشاهده هستند.<br /></span></p>
<p style="text-align: justify;"><span style="font-family: tahoma,arial;"><strong><span style="color: #ff0000;">تغییر آدرس لینک:</span></strong> برخی لینک هایی که در حال دانلود هستید ممکنه از سایت های اشتراک گذاری فایل باشند این سایت ها معمولاً آدرس لینک هایی که به کاربران برای دانلود میدهند را محدود می کنند و ممکن است بعد از مدتی خراب شوند و دیگر کار نکنند... مثلاً بعضی سایت ها هنگام دانلود به شما میگویند این لینک تا دو ساعت فعال است و بعد از ان دوباره باید درخواست لینک دهید... در این صورت شما برای دانلود با خطا مواجه میشوید و برای ادامه دادن به دانلود این فایل نیاز دارید که مجدد به همان سایت برای دانلود لینک بروید و لینک جدید را دریافت کنید... وقتی لینک جدید را دریافت کردید میتوانید لینک را کپی کرده و وارد بخش دانلود ها شوید و روی لینک مورد نظر که با خطا مواجه شده است کلیک کرده و تغییر ادرس لینک را انتخاب کنید و ادرس جدید را به نرم افزار بدهید.. در این صورت میتوانید لینک دانلود خود را از ادامه دانلود کنید.<br /></span></p>
<p style="text-align: justify;"><span style="font-family: tahoma,arial;"><strong><span style="color: #ff0000;">کپی آدرس لینک:</span></strong> با این گزینه شما میتوانید لینک مورد نظر شما که در حال دانلود هست یا متوقف شده هست را انتخاب و سپس کپی کنید و در جای دیگر پیس کنید.</span></p>
<p style="text-align: justify;"><span style="font-family: tahoma,arial;"><strong><span style="color: #ff0000;">مشاهده ی آخرین خطا:</span></strong> این گزینه به شما این امکان را میدهد که آخرین خطای رخ داده شده توسط لینک مورد نظر را مشاهده کنید و از جزئیات آن با خبر شوید... وقتی لینکی با خطا مواجه میشود شما نیاز دارید&nbsp; خطایی که رخ داده را بررسی و در صورت امکان برطرف کنید.<br /></span></p>
<p style="text-align: justify;"><span style="font-family: tahoma,arial;"><strong><span style="color: #ff0000;">ترمیم لینک:</span></strong> یکی از قابلیت های پیشرفته ی نرم افزار آگرین گزینه ی ترمیم لینک هست... برخی لینک های حجیم بعد از تکمیل شدن به علت قطع و وصلی های متعدد اینترنت برای نویز یا ... با مشکل مواجه میشوند و قسمتی از فایل خراب دانلود میشود... این گزینه به شما این امکان را میدهد که لینک خود را ترمیم کنید و قسمت های خراب را باز گردانی کنید... برای مثال شما لینکی را دانلود میکنید که RAR هست و با خطای CRC مواجه میشود با این قابلیت شما نیازی نیست که فایل را از ابتدا دانلود کنید.... آگرین قسمت های خراب شده را مجدد دانلود و جایگزین میکند و فایل سالم به شما تحویل خواهد داد.<br /></span></p>
<p style="text-align: justify;">&nbsp;</p>
<p style="text-align: justify;"><span style="color: #ff6600;"><strong><span style="font-family: tahoma,arial;">منوی درج لینک:</span></strong></span></p>
<p style="text-align: justify;">از منوی اصلی نرم افزار گزینه ی دوم منوی درج لینک می باشد.با استفاده از این گزینه همانطور که قبلا توضیح دادیم شما میتوانید لینک های خود را به دانلود منیجر آگرین اضافه کنید.به تصویر زیر دقت کنید:</p>
<p style="text-align: justify;"><span style="font-family: tahoma,arial;"><a href="http://framesoft.ir/Learning/ImageAndroid/2" target="_blank"><span style="font-family: tahoma,arial;"><img style="display: block; margin-left: auto; margin-right: auto;" src="http://framesoft.ir/Learning/ImageAndroid/2" alt="" width="350" height="266" /></span></a></span></p>
<p style="text-align: justify;">در پنجره ی بالا شما گزینه های ذیل را مشاهده&nbsp; میکنید که در ادامه توضیح خواهیم داد:</p>
<p style="text-align: justify;"><span style="color: #ff0000;"><strong>آدرس لینک</strong>:</span> کادر متن مورد نظر همونطور که از اسمش پیداست آدرس لینکی هست که شما میخواهید از اینترنت دانلود کنید... دکمه های شروع و درج غیر فعال هستند زیرا لینک مورد نظر به درستی وارد نشده... لینک های شما باید با http:// شروع بشن... مثلاً http://framesoft.ir/test.jpg</p>
<p style="text-align: justify;"><span style="color: #ff0000;"><strong> استخراج لینک:</strong></span> این گزینه تنها یک گزینه ی کاربردی برای کسانی هست که از یک پیامک در گوشی یا نرم افزار های گفتگو لینکی رو دریافت میکنند که همراه با متن هست... شما میتونید لینک رو با متن کپی کنید و در کادر متن ادرس درج کنید... با زدن گزینه ی استخراج لینک، لینک شما از متن جدا شده و در کادر متن قرار میگیره و شما میتونید دانلودش کنید.</p>
<p style="text-align: justify;"><strong><span style="color: #ff0000;">نام گروه:</span></strong> گروه ها به شما کمک میکنند که پسوند ها و فایل های مورد نظر خودتون رو در مسیر مشخصی ذخیره کنید. برای مثال: شما موسیقی ها و فایل های mp3 رو در مسیر مشخصی از حافظه ی گوشی قرار میدید و فیلم ها رو در جای دیگه و ... که در ادامه در بخش گروه ها اموزش کار با این را توضیح خواهیم داد.</p>
<p style="text-align: justify;"><strong><span style="color: #ff0000;">محل ذخیره:</span> </strong>محل ذخیره ی لینک و فایل مورد نظر شما روی حافظه ی گوشی شماست.با زدن گزینه ی انتخاب شما میتونید محل ذخیره رو تغییر بدید.</p>
<p style="text-align: justify;"><strong><span style="color: #ff0000;">درج مجوز:</span> </strong><span style="font-family: tahoma,arial;">اگر شما در سایتی ثبت نام کرده اید که برای دانلود نیاز دارید نام کاربری و رمز عبور را در نرم افزار بزنید آگرین این امکان را به شما میدهد که بتوانید براحتی لینک های خود را مجوز دار کنید و از سایت مورد نظر دانلود کنید.</span>این گزینه در بخش مدیریت مجوز ها توضیح داده خواهد شد... دقت کنید که لینک های رایگان نیاز به این گزینه ندارند و شما از سایت های دانلود رایگان نیازی به وارد کردن این گزینه ندارید.</p>
<p style="text-align: justify;"><strong><span style="color: #ff0000;">درج و شروع:</span></strong> در صورت کلیک روی گزینه ی درج، لینک شما تنها در لیست دانلود ها درج و اضافه میشود در صورت کلیک روی گزینه ی شروع لینک شما علاوه بر اینکه در لیست درج میشود شروع به دانلود هم می کند... دقت کنید که برای دانلود لینک ها باید به اینترنت متصل باشید.</p>
<p style="text-align: justify;"><strong><span style="color: #ff0000;">ارسال به حساب ویژه:</span> </strong>در صورتی که با استفاده از منوی اصلی حساب ویژه که در ادامه توضیح خواهیم داد ثبت نام کرده باشید و حجم برای ذخیره سازی داشته باشید میتوانید لینک مورد نظر خودتان را از طریق سرور آگرین با سرعت بالا دانلود کنید.در صورتی که لینک شما مشکلی در دانلود ندارد میتوانید با استفاده از گزینه های شروع یا درج بدون استفاده از این گزینه لینک خود را دانلود کنید.</p>
<p style="text-align: justify;">&nbsp;</p>
<p style="text-align: justify;"><span style="color: #ff6600;"><strong><span style="font-family: tahoma,arial;">منوی یافتن لینک یوتیوب:</span></strong></span></p>
<p style="text-align: justify;">این گزینه را از منوی اصلی نرم افزار میتوانید ببینید.برای درج کردن و دانلود کردن لینک های یوتیوب میتوانید از این گزینه استفاده کنید که توضیح خواهیم داد:</p>
<p style="text-align: justify;"><span style="font-family: tahoma,arial;"><a href="http://framesoft.ir/Learning/ImageAndroid/3" target="_blank"><span style="font-family: tahoma,arial;"><img style="display: block; margin-left: auto; margin-right: auto;" src="http://framesoft.ir/Learning/ImageAndroid/3" alt="" width="350" height="182" /></span></a></span></p>
<p style="text-align: justify;"><span style="color: #ff0000;">چگونه لینک یوتیوب در نرم افزار درج کنیم؟</span></p>
<p style="text-align: justify;"><span style="font-family: tahoma,arial;">از نرم افزار یوتوب استفاده کنید و روی ویدئو ها گزینه share رو انتخاب کنید سپس نرم افزار اگرین رو بزنید یا اینکه میتونید لینک یوتیوب رو کپی کنید و در کار متن آدرس پیس کنید.شیر (Share) بسیار اسان تر هست و شما بلافاصله وارد صفحه ی بالا خواهید شد.<br /></span></p>
<p style="text-align: justify;"><span style="font-family: tahoma,arial;">در تصویر بالا گزینه های ذیل را میبینید:</span></p>
<p style="text-align: justify;"><span style="font-family: tahoma,arial;"><strong><span style="color: #ff0000;">آدرس لینک و استخراج لینک:</span></strong> در مرحله ی قبل توضیح دادیم.</span></p>
<p style="text-align: justify;"><span style="font-family: tahoma,arial;"><strong><span style="color: #ff0000;">جستجوی ویدئو ها:</span> </strong>وقتی لینک یوتیوب رو اضافه میکنید با استفاده از این گزینه شما میتوانید کیفیت های ویدئوی مورد نظر خود را پیدا کنید.</span></p>
<p style="text-align: justify;"><span style="font-family: tahoma,arial;"><strong><span style="color: #0000ff;">نکته:</span></strong> دقت کنید&nbsp; که برای استفاده از این گزینه شما باید حساب ویژه داشته باشید زیرا یوتیوب فیلتر هست و به علت قوانین کشور شما نمی تونید از این سایت دانلود کنید... اما ما سعی کردیم دایره ی محدودیت را کمتر کنیم و کاربران با استفاده از رعایت قوانین وارد شده در کارگروه مصادیق محتوای مجرمانه و ... میتوانند لینک هایی که از نظر قوانین مشکل ندارند را با نرم افزار آگرین دانلود کنند... این قوانین در بخش حساب ویژه ی نرم افزار وجود دارند که میتوانید مشاهده کنید.</span></p>
<p style="text-align: justify;"><span style="font-family: tahoma,arial;"><strong><span style="color: #ff0000;">کیفیت ویدئو:</span></strong> شما میتوانید کیفیت ویدئوی مورد نظر را از این لیست انتخاب کنید.دقت کنید که اگر کیفیت هایی که جلوی آنها بی صدا یا بدون تصویر نوشته شده را دانلود کنید فایل شما بدون صدا یا بدون تصویر خواهد بود.</span></p>
<p style="text-align: justify;"><span style="font-family: tahoma,arial;"><strong><span style="color: #ff0000;">انتخاب و ارسال به حساب ویژه:</span> </strong>شما میتوانید با استفاده از گزینه ی <span style="color: #ff0000;">انتخاب</span> وارد صفحه ی درج لینک شوید و لینک را دانلود کنید اما به علت فیلتر بودن با خطا مواجه خواهید شد... اما میتوانید با رعایت قوانین گزینه ی حساب ویژه را انتخاب کنید در این صورت اگر حجم کافی در حساب خود داشته باشید میتوانید لینک مورد نظر خود را به آسانی دانلود کنید.</span></p>
<p style="text-align: justify;">&nbsp;</p>
<p style="text-align: justify;"><span style="color: #ff6600;"><strong><span style="font-family: tahoma,arial;">منوی مدیریت گروه ها:</span></strong></span></p>
<p style="text-align: justify;">این گزینه را از منوی اصلی نرم افزار میتوانید ببینید.<span style="text-align: justify;">با استفاده از گزینه چهارم شما میتونید گروه های نرم افزار رو مدیریت کنید عملکرد گروه ها به این صورت هست که شما میتونید برای هر پسوند خاصی گروه خاصی درج کنید تا دانلود های شما مرتب بشه.مثلاً فایل های صوتی شما mp3 هستند و شما نمیخواهید همانجایی ذخیره بشن که فیلم های شما ذخیره میشن.بنابر این روی گزینه مدیریت گروه ها کلیک میکنید تا تصویر زیر برای شما نمایش داده بشه:</span></p>
<p style="text-align: justify;"><span style="text-align: justify;"><span style="font-family: tahoma,arial;"><a href="http://framesoft.ir/Learning/ImageAndroid/4" target="_blank"><span style="font-family: tahoma,arial;"><img style="display: block; margin-left: auto; margin-right: auto;" src="http://framesoft.ir/Learning/ImageAndroid/4" alt="" width="350" height="560" /></span></a></span></span></p>
<p style="text-align: justify;">ما به صورت پیشفرض چند گروه در نرم افزار درج کردیم.آدرس فایل هایی که در این گروه ها ذخیره می شن زیر نام گروه ها نوشته شده.این ادرس ها محل کارت حافظه ی گوشی شماست.</p>
<p style="text-align: justify;">با انتخاب گزینه ی حذف شما میتونید گروه های انتخاب شده را حذف کنید.</p>
<p style="text-align: justify;"><strong><span style="color: #ff0000;">درج گروه: </span></strong><span style="text-align: justify;">در صورتی که میخواهید خودتان گروهی درج کنید این گزینه را انتخاب کنید تا تصویر زیر که توضیح خواهیم داد برای شما نمایش داده شود:</span></p>
<p style="text-align: justify;">&nbsp;</p>
<p style="text-align: justify;"><span style="text-align: justify;"><span style="font-family: tahoma,arial;"><a href="http://framesoft.ir/Learning/ImageAndroid/11" target="_blank"><span style="font-family: tahoma,arial;"><img style="display: block; margin-left: auto; margin-right: auto;" src="http://framesoft.ir/Learning/ImageAndroid/11" alt="" width="350" height="210" /></span></a></span></span></p>
<p style="text-align: justify;">&nbsp;</p>
<p style="text-align: justify;">گزینه های زیر را در تصویر بالا مشاهده می کنید:</p>
<p style="text-align: justify;"><strong><span style="color: #ff0000;">نام گروه:</span></strong> نام گروهی هست که میخواهید درج کنید.برای مثال موسیقی ، فیلم یا کتاب و ...</p>
<p style="text-align: justify;"><strong><span style="color: #ff0000;">محل ذخیره:</span></strong> محل ذخیره ی پیشفرض گروه هست... در صورتی که هنگام درج لینک این گروه را برای فایل انتخاب کنید محل ذخیره ی فایل به صورت پیشفرض محل ذخیره ی این گروه خواهد شد.</p>
<p style="text-align: justify;"><strong><span style="color: #ff0000;">پسوند ها :</span></strong> در این بخش پسوند های فایل هایی که میخواهید به صورت اتوماتیک در گروه ذخیره بشن رو در کادر متن وارد میکنید و پسوند ها با علامت , از هم جدا میشن.همانطور که در تصویر می بینید من سه پسوند برای گروه نمونه ایجاد کردم. پسوند فایل ها در انتهای فایل ها ذخیره میشوند مثلا فایل ali.mp3 دارای پسوند mp3 هست و فایل power.mp4 دارای پسوند mp4 هست.در صورت وارد کردن پسوند برای گروه... هر فایلی که دارای این پسوند ها باشند در گروه مورد نظر ذخیره میشوند.</p>
در انتها روی گزینه ی درج کلیک کنید تا گروه شما اضافه شود.<br />
<p style="text-align: justify;">&nbsp;</p>
<p style="text-align: justify;"><span style="color: #ff6600;"><strong><span style="font-family: tahoma,arial;">منوی تنظیمات:</span></strong></span></p>
<p style="text-align: justify;">این گزینه را از منوی اصلی نرم افزار میتوانید ببینید.وقتی روی این منو کلیک کنید تصویر زیر رو میبینید که در ادامه توضیح خواهیم داد:</p>
<p style="text-align: justify;"><span style="text-align: justify;"><span style="font-family: tahoma,arial;"><a href="http://framesoft.ir/Learning/ImageAndroid/5" target="_blank"><span style="font-family: tahoma,arial;"><img style="display: block; margin-left: auto; margin-right: auto;" src="http://framesoft.ir/Learning/ImageAndroid/5" alt="" width="350" height="329" /></span></a></span></span></p>
<p style="text-align: justify;"><strong><span style="color: #ff0000;">محل پیشفرض ذخیره ی دانلود ها:</span></strong> محل از پیش تعیین شده ای برای ذخیره ی فایل های شماست این گزینه برای لینک هایی انتخاب میشه که بدون گروه باشند در صورتی که لینکی دارای گروه باشه در محل گروه خودش ذخیره میشه و اگر گروه نداشته باشه در این مکان ذخیره میشه.</p>
<p style="text-align: justify;"><strong><span style="color: #ff0000;">تعداد اتصال های هر لینک:</span></strong> دانلود منیجر آگرین برای دانلود لینک ها با سرعت بالا تنظیماتی رو برای کاربران قرار داده که تعداد اتصال های لینک ها رو کاربران میتونن بسته به سرعت اینترنتشون مشخص کنند... دقت کنید که هر چه تعداد اتصال ها بیشتر باشه سرعت شما بالاتر <span style="color: #ff0000;">نمیره</span> و حتی ممکنه باعث افت سرعت بشه. بنابراین تعداد اتصال ها رو بر اساس سرعت اینترتون انتخاب کنید.<span style="font-family: tahoma,arial;">اگر سرعت شما پایین باشد و تعداد اتصال ها را بیش از اندازه قرار دهید نرم افزار با سرعت پایینی لینک را دانلود خواهد کرد زیرا هزینه ی زیادی برای اتصال به سرور مصرف می شود.</span></p>
<p style="text-align: justify;"><span style="font-family: tahoma,arial;">برای مثال اگر سرعت شما 30 یا 60 کیلوبایت است تعداد اتصال ها را بیش 4 قرار ندهید و اگر سرعت شما بیش از&nbsp; 2 مگابایت (بیش از 200 کیلیوبایت در ثانیه) است تعداد اتصال ها را بیش از 8 یا 10 قرار ندهید. </span></p>
<p style="text-align: justify;"><span style="font-family: tahoma,arial;"><strong><span style="color: #008000;"><span style="color: #ff0000;">محدودیت سرعت:</span> </span></strong>اگر شما میخواهید نرم افزار از تمام پهنای باند و سرعت شما استفاده نکند میتوانید سرعت دانلود را محدود کنید برای مثال سرعت شما 200 کیلوبایت بر ثانیه است و شما میتوانید سرعت دانلود را محدود و به 20 کیلوبایت بر ثانیه تغییر دهید سپس تیک محدود کردن را برای اعمال محدودیت انتخاب کنید.</span></p>
<p style="text-align: justify;"><strong><span style="color: #ff0000;">نمایش رویداد ها:</span> </strong>با برداشتن تیک این گزینه دیگر رویداد های تکمیل دانلود و وضعیت لینک دانلود در بالای گوشی برای شما نمایش داده نخواهد شد.</p>
<p style="text-align: justify;"><strong><span style="color: #ff0000;">انتخاب زبان:</span></strong> میتوانید زبان نرم افزار را به فارسی یا انگلیسی تغییر دهید.</p>
<p style="text-align: justify;"><span style="font-family: tahoma,arial;"><span style="color: #ff0000;"><strong>مدیریت مجوز ها:</strong></span></span> <span style="font-family: tahoma,arial;">اگر شما در سایتی ثبت نام کرده اید که برای دانلود نیاز دارید نام کاربری و رمز عبور را در نرم افزار بزنید آگرین این امکان را به شما میدهد که بتوانید براحتی لینک های خود را مجوز دار کنید و از سایت مورد نظر دانلود کنید.شما برای این کار دو راه در پیش رو دارید:</span></p>
<p style="text-align: justify;"><span style="font-family: tahoma,arial;"><span style="color: #ff0000;">الف) </span>مجوز را در بخش تنظیمات و مدیریت مجوز ها تعریف کنید (به منوی اصلی نرم افزار رفته روی تنظیمات کلیک کنید سپس روی دکمه ی مجوز ها کلیک کنید) در قسمت مجوز ها روی گزینه درج مجوز کلیک کنید.سه گزینه در پیش رو دارید.آدرس سرور، نام کاربری و رمز عبور مطابق تصویر ذیل:<br /></span></p>
<p style="text-align: justify;"><span style="font-family: tahoma,arial;"><br /><span style="text-align: justify;"><span style="font-family: tahoma,arial;"><a href="http://framesoft.ir/Learning/ImageAndroid/12" target="_blank"><span style="font-family: tahoma,arial;"><img style="display: block; margin-left: auto; margin-right: auto;" src="http://framesoft.ir/Learning/ImageAndroid/12" alt="" width="350" height="560" /></span></a></span></span></span></p>
<p style="text-align: justify;"><span style="font-family: tahoma,arial;">شما آدرس سرور را برای راحتی تشخیص نرم افزار به چند روش میتوانید وارد کنید.برای مثال:</span></p>
<p style="text-align: justify;"><span style="font-family: tahoma,arial;">1.<span style="color: #ff0000;">به این صورت :</span> framesoft.ir در این صورت هر جای لینک شما این آدرس وجود داشته باشد نرم افزار اتوماتیک برای لینک شما مجوز را قرار میدهد.</span></p>
<p style="text-align: justify;"><span style="font-family: tahoma,arial;">2.<span style="color: #ff0000;">به این صورت:</span> استفاده از علامت ستاره * در انتها و ابتدا یا وسط لینک برای مثال *framesoft.ir* یا frame*soft.ir هر کجا که ستاره وجود داشته باشد لینک ها به صورت پیشرفته بررسی میشوند برای مثال اگر ابتدای ادرس ستاره باشد... نرم افزار ابتدا را هرچه باشد چشم پوشی میکند... و سعی میکند ببینید که انتهای لینک، ادرس مورد نظر هست یا نه و بالعکس ، اگر در انتها ستاره داشته باشد لینک شما باید با ادرس مورد نظر شروع شود.و اگر ابتدا و انتها یا هرجای ادرس ستاره داشته باشد نرم افزار ان قسمت ستاره دار را از وجود متن های دیگر چشم پوشی میکند.</span></p>
<p style="text-align: justify;"><span style="font-family: tahoma,arial;"><span style="color: #ff0000;">ب)</span> در قسمت درج لینک نرم افزار، خودتان به صورت دستی مجوز را با کلیک روی گزینه درج مجوز تعریف کنید.و اگر لینکی دارای مجوز باشد میتوانید مجوز را کلیک کرده و نام کاربری و کلمه ی عبور را برای ان لینک پاک کنید انوقت مجوز برای ان لینک انتخاب نمی شود.یا به آن مجوز دهید.روش اول برای سهولت و آسانی کار بهتر است و اگر یکبار مجوز را از بخش تنظیمات درج کنید دیگر نیازی نیست برای لینک های خود مجدد مجوز تعریف کنید نرم افزار به صورت اتوماتیک بر اساس آدرس لینک مجوز را برای شما پیدا خواهد کرد.<br /></span></p>
<p style="text-align: justify;">&nbsp;</p>
<p style="text-align: justify;"><span style="color: #ff6600;"><strong><span style="font-family: tahoma,arial;">منوی آموزش، سوال، پیشنهاد و مشکل:</span></strong></span></p>
<p style="text-align: justify;"><span style="font-family: tahoma,arial;">این گزینه را از منوی اصلی نرم افزار میتوانید ببینید.در این گزینه توضیحاتی درباره ی ما و تماس با ما و آموزش نرم افزار و چند گزینه وجود دارد مطابق تصویر که توضیح خواهیم داد:<br /></span></p>
<p style="text-align: justify;"><span style="font-family: tahoma,arial;"><span style="font-family: tahoma,arial;"><br /><span style="text-align: justify;"><span style="font-family: tahoma,arial;"><a href="http://framesoft.ir/Learning/ImageAndroid/6" target="_blank"><span style="font-family: tahoma,arial;"><img style="display: block; margin-left: auto; margin-right: auto;" src="http://framesoft.ir/Learning/ImageAndroid/6" alt="" width="350" height="280" /></span></a></span></span></span></span></p>
<p style="text-align: justify;"><span style="font-family: tahoma,arial;"><span style="color: #ff0000;"><strong>مشاهده ی آموزش نرم افزار:</strong></span> آموزش نرم افزار را برای شما نمایش میدهد که باید برای مشاهده باید به اینترنت متصل باشید.</span></p>
<p style="text-align: justify;"><span style="font-family: tahoma,arial;"><strong><span style="color: #ff0000;">ارسال سوال، پیشنهاد و مشکل:</span></strong> شما میتوانید با استفاده از این گزینه سوالات خود را برای ما ارسال کنید سوالات شما توسط ما پاسخ داده خواهد شد و به وسیله ی نرم افزار آگرین، شما از پاسخ آگاه می شوید.</span></p>
<p style="text-align: justify;"><span style="font-family: tahoma,arial;"><strong><span style="color: #ff0000;">بررسی برای نسخه ی جدید:</span></strong> این گزینه وجود نسخه ی جدید نرم افزار را بررسی میکند. شما میتوانید با استفاده از این گزینه مطمئن شوید که نسخه ی جدیدی از نرم افزار وجود دارد یا نه؟ در صورت وجود داشتن نسخه ی جدید شما از طریق رویداد بالای گوشی آگاه خواهید شد.</span></p>
<p style="text-align: justify;"><span style="font-family: tahoma,arial;"><strong><span style="color: #ff0000;">بررسی نسخه ی جدید به صورت اتوماتیک:</span></strong> اگر تیک این گزینه را بردارید دیگر از طریق نرم افزار برای وجود نسخه ی جدید آگاه نمی شوید مگر اینکه خودتان از گزینه ی بررسی برای نسخه ی جدید استفاده کنید.</span></p>
<p style="text-align: justify;"><span style="font-family: tahoma,arial;"><strong><span style="color: #ff0000;">نمایش پیام های دریافتی از طرف مدیریت:</span></strong> اگر تیک این گزینه را بردارید دیگر پیام از طرف ما برای شما دریافت نمی شود.</span></p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;"><span style="color: #ff6600;"><strong><span style="font-family: tahoma,arial;">منوی حساب ویژه:</span></strong></span></p>
<p style="text-align: justify;"><span style="font-family: tahoma,arial;">این گزینه را از منوی اصلی نرم افزار میتوانید ببینید.این گزینه خود دارای آموزش هست و در بخش حساب ویژه میتوانید قوانین و آموزش آن را مطالعه کنید.<br /></span></p>
<p style="text-align: justify;">&nbsp;<span style="text-align: justify;"><br /> </span></p>
<p style="text-align: justify;"><strong><span style="color: #ff0000;">چرا برخی لینک های من از ادامه دانلود نمی شوند؟</span></strong></p>
<p style="text-align: justify;">برخی سایت ها برای کنترل کاربران خود به آنها اجازه نمی دهند که از چندین اتصال همزمان به لینک مورد نظر خود متصل شوند فلذا به کاربران اجازه ی ادامه ی دانلود را هم نمی دهند برای مثال سایت رهبری Khamenei.ir به شما اجازه ی دانلود با چندین اتصال و دانلود از ادامه نمی دهد.برای همین شما در نرم افزار با اخطاری برای دانلود مجدد از این سایت و سایت های مشابه مواجه می شوید که باعث میشود لینک شما از ابتدا دانلود شود. این مشکل ارتباطی به نرم افزار اگرین ندارد بلکه از سایتی هست که از آن دانلود میکنید.این گزینه رو میتونید در قسمت مشاهده ی جزئیات لینک مشاهده کنید.به این صورت که روی لینک در حال دانلود انگشت را نگه داشته و روی گزینه ی مشاهده ی جزئیات بزنید و گزینه ی قابلیت توقف رو مشاهده کنید.اگر بله بود یعنی سایت به شما اجازه ی دانلود از ادامه میدهد در غیر این صورت اگر توقف بزنید یا ارتباط شما قطع شود لینک شما از ابتدا دانلود خواهد شد.</p>
</div>